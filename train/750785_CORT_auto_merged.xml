<?xml version='1.0' encoding='UTF-8'?>
<body>Решение № 2128 от 22.02.2024 г. на ВАС по адм. д. № 12233/2023 г., VIII о., докладчик съдията Мирослав Мирчев

Производството е образувано по касационна жалба на "ЖПС – БГ" ЕООД, притежаващо [ЕИК], депозирана чрез адвокат – пълномощник, против Решение № 1664/16.10.2023 г. на Административен съд – Пловдив, XXIX състав, постановено по адм. д. № 849 по описа за 2021 година на този съд. С решението е отхвърлена жалбата на дружеството срещу РА № Р – 16001620001185 – 091 – 001/04.12.2020 г., издаден от Н. К., на длъжност началник сектор – възложил ревизията, и Б. Ч., на длъжност главен инспектор по приходите – ръководител на ревизията, който акт е потвърден с Решение № 151/04.03.2021 г. на директора на Д "ОДОП" – Пловдив при ЦУ на НАП, с който РА на "ЖПС – БГ" ЕООД допълнително е начислен ДДС в размер на 490000 лева и лихви в размер на 114750, 85 лева за данъчен период месец юли 2018 година. В полза на Националната агенция по приходите – гр. София е присъдено юрисконсултско възнаграждение в размер на 8577, 51 лева. Касаторът твърди, че съдебното решение е неправилно по смисъла на чл. 209, т. 3 АПК, защото е постановено в нарушение на материалния закон, при съществени нарушения на съдопроизводствените правила и необоснованост. Счита, че е спорна стойността на наличните активи, към момента на дерегистрацията по ЗДДС, като неправилно съдът преценил за приложим първият критерии на чл. 27, ал. 5 ЗДДС – данъчната основа, намалена с разходи. Според касатора, в процесния казус е следвало да намери приложение вторият критерии за определяне пазарната цена на облагания актив, в следствие пълната негодност за използване наличните активи в икономическия живот. За доказване на това обстоятелство са представени Протокол от 01.07.2018 г. от комисии в състав: К. М. – управител, Д. П. – отговорник ремонтни дейности в локомотивно депо Г. Оряховица и Протокол от 02.07.2018 година, в състав: К. М. и Д. П., в които е отбелязано, че дизеловите локомотиви са за основен ремонт и не могат да бъдат използвани в това им състояние. Цитираното обстоятелство е наложило изготвянето на експертна оценка, съгласно изискването на СС 36 и на оценителски доклад, съставен от сертифицирания специалист С. С. Направената оценка е до размера на нетната реализируема/пазарна стойност. Касаторът сочи в жалбата си, че ГДД по чл. 92 ЗКПО от 20.08.2021 г. е ирелевантна, т. к. в случая спорът не касае законосъобразното определяне на ФР на дружеството за облагането му по ЗКПО. Моли за отмяна на съдебното решение и постановяване на друго, с което се отмени оспорения РА.

Ответникът по касация - Директорът на Д "ОДОП" София при ЦУ на НАП, е оспорил жалбата чрез доводи, изложени от процесуален представител в писмени бележки. Претендира юрисконсултско възнаграждение за две съдебни инстанции.

Представителят на ВП дава заключение за неоснователност на КЖ.

Върховният административен съд, състав на Осмо отделение, преценявайки допустимостта на жалбата, валидността, допустимостта, правилността на решението и след служебна проверка по чл. 218, ал. 2 АПК прие за установено следното: Касационната жалба е депозирана от страна по делото и в срок, поради което е процесуално допустима. Разгледана по същество тя е неоснователна. По делото е установено следното: Ревизионното производство е образувано със ЗВР № Р – 16001620001185 – 020 – 001/28.02.2020 г., издадена от Й. М. – на длъжност началник сектор при ТД на НАП, като ревизията обхваща задължения за корпоративен данък през периода 01.01.2017 г. – 31.12.2018 г. и задължения по ЗДДС за периода 01.01.2017 г. до 31.05.2017 година и от 01.07.2017 г. до 05.07.2018 година. ЗВР и ЗИЗВР са издадени от компетентен орган, съгласно приложените по делото заповеди. Ревизията е извършена по реда на чл. 122 ДОПК, вследствие констатирано обстоятелство по чл. 122, ал. 1, т. 1 ДОПК. Установено е от фактическа страна, че основната дейност на "ЖПС – БГ" ЕООД през ревизираните периоди, е текущо/абонаментно поддържане и ремонт на железопътни пътища и инфраструктури. За данъчни периоди 2014 г. и 2016 г. е декларирана дейност с код 4212 "Строителство на подземни и надземни релсови пътища". На РЛ са изпратени ИПДПОЗЛ, като е констатирано, че за финансовите 2017 г. и 2018 г. дружеството не е подало ГДД по чл. 92 ЗКПО, въпреки поканата от приходните органи. Представени са счетоводни регистри, но воденото счетоводство не осигурява възможност за определяне основата за данъчно облагане, невъзможно е проследяването на текущото счетоводно отчитане на всички стопански операции, водещи до промяна в имущественото състояние, паричните потоци, собствения капитал, в техния хронологичен ред. При ревизията е счетено, че не са депозирани всички разходооправдателни документи, удостоверяващи разходите, направени през 2017 г. и през 2018 година. В РД е посочено, че "ЖПС – БГ" ЕООД е придобило през м. 06. 2017 г. два дълготрайни актива: Дизелов локомотив Серия 55 – 091 и Дизелов локомотив Серия 55 – 234, които са били въведени в експлоатация и са отдавани под наем през м. 07. 2017 година. Локомотивите са закупени с фактура № 110/15.06.2017 г., с данъчна основа 1750000 лева, ДДС 350000 лева и с фактура № 121/23.06.2017 г., с данъчна основа 1750000 лева и ДДС – 350000 лева. Активите попадат във II категория по смисъла на чл. 55, ал. 1 ЗКПО, с максимална годишна амортизация 30", като съобразно на това разходите на изхабяването на активите за периода от м. 07. 2017 г. до м. 06. 2018 година са 1050000 лева общо. Определена е данъчна основа за 2017 г. по чл. 122 ДОПК.

По време на ревизията е констатирано, че "ЖПС – БГ" ЕООД е било регистрирано по ЗДДС, считано от 28.06.2012 г. и е дерегистрирано на 19.02.2013 година. На 09.04.2013 г. е направена отново задължителна регистрация предвид реализирания оборот, като е дерегистрирано на 05.07.2018 година, към който момент двата му актива – локомотиви са били налични. Приходните органи са счели, че на основание чл. 111, ал. 1 вр. с чл. 27, ал. 5 ЗДДС, РЛ е извършило доставка на наличните активи, за които вече е ползвало правото на приспадане на данъчен кредит. С жалбата против РА по административен ред, са депозирани оценителски доклад от С. С., аналитични салда по сметка 207, Протоколи от 01.07.2018 г. и от 02.07.2018 година, главна книга на сметка 207, счетоводен баланс. Ревизионния акт е потвърден от директора на Д "ОДОП" София при ЦУ на НАП.

В съдебното производство е изслушано заключение по ССчЕ, прието без оспорване. Административният съд е отхвърли жалбата против РА.

Първоинстанционното решение е валидно, допустимо и правилно, поради което следва да бъде оставено в сила. Административният съд е изложил в акта си подробни мотиви, които се споделят от касационната съдебна инстанция, към които същата препраща, на основание чл. 221, ал. 2, предложение последно АПК. <JIF Type="New" Origin="None" Explicit="Implicit" Factual="Factual" Vat="Yes">Спорът по делото е свързан с определяне данъчната основа на активите, обект на облагане с ДДС.</JIF> Оценителският доклад, баланса към 31.12.2018 г., аналитичните салда на сметка 207 "Машини и оборудване за м. 07. 2018 г. ", главната книга на същата сметка, обаче не са събрани по време на ревизията, въпреки връченото ИПДПОЗЛ на "ЖПС – БГ" ЕООД, а тези доказателства са приложени към жалбата до директора на Д "ОДОП" – София при ЦУ на НАП. Касае се за частни свидетелстващи документи, които удостоверяват изгодни факти и обстоятелства за РЛ. Оценителският доклад е съставен от изпълнителят "А – С – А" ООД – гр. Пловдив чрез сертифицирания експерт Св. С, което дружество е регистрирано по ЗДДС. Но въпреки това "А – С – А" ООД не е издало фактура на получателя "ЖПС – БГ" ЕООД за доставката на услугата по съставяне на оценителския доклад. В потвърждение на това обстоятелство е неподаването на ГДД по чл. 50 ЗДДФЛ за извършена в дружеството работа с личен труд от съдружника Св. С. В доклада е отбелязано, че оценителят го е съставил след оглед на място и въз основа на приложени два броя Протоколи от 01.07.2018 г., изготвен в Търговище и от 02.07.2018 г., изготвен в Белград. През 2018 г., обаче Св. С е била наета по трудово правоотношение в "Тип – Топ Куриер" АД. Освен това, протоколите са съставени след външен оглед, без преглед в сервизно депо, не е констатирано извършването и на технически преглед. Установено е различие между аналитичните салда по сметка 207, депозирани с жалбата и тези, събрани по време на съдебното производство. Управителят на "ЖПС – БГ" ЕООД е дал писмени обяснения, че двата локомотива нямат регистрация в Националния регистър на превозните средства при ИА "Железопътна администрация", дружеството е без лиценз за извършване на пътници и товари, сертификат за безопасност част А, част Б и без договор за достъп до ж. п. инфраструктура. <JIF Type="Cited" Origin="National" Explicit="Implicit" Factual="Non-factual" Vat="Yes">В този смисъл, законосъобразно е счетено, че двата локомотива не са въведени в експлоатация, т. е. изхабяването им не може да се определи по реда на чл. 27, ал. 5, предложение първо ЗДДС. Същевременно "ЖПС – БГ" ЕООД е подавало от датата си на регистрация по ЗДДС до момента на първоинстанционното решение единствено нулеви СД по ЗДДС, което налага извода, че то не е осъществявало дейност.</JIF> Вещото лице по ССчЕ не е могло да се произнесе относно това дали процесните локомотиви са били правилно оценени, който отговор предполага притежаването на други, специфични експертни знания. <JIF Type="New" Origin="None" Explicit="Implicit" Factual="Factual" Vat="None">В обобщение на горното е изводът, че в тежест на "ЖПС – БГ" ЕООД е било да опровергае фактическите констатации, касаещи определяне на горепосочените му данъчни задължения, което дружеството не е направило, въпреки съдебните указания, разпределящи доказателствената тежест.</JIF> Видно е по делото, че РЛ е закупило двата локомотива през м. 06. 2017 г. за общата сума в размер на 3500000 лева, ползвало е данъчен кредит, заявява, че ги е отдавало под наем за един месец – 07. 2017 г., но е отразило фактурата за наема през м. 03. 2018 година. "ЖПС – БГ" ЕООД не е отбелязало в счетоводните си регистри оценителския доклад за пазарната стойност в размер на 142000 лева, а доклада и протоколите са представени след издаването на РА. Документите са различават и от тези, които са били обявени при вписването на обстоятелства В ТР. Ревизираното лице не е публикувало счетоводния си баланс към 312.12.2018 година. Съвкупната преценка на документите е обосновала извода на административния съд, че те са с недостоверна дата.

Съдебното решение е правилно и касационната съдебна инстанция го оставя в сила.

Разноски: С обжалваното съдебно решение са присъдени разноски на НАП – София в размер на 8577 лева. В производството пред ВАС, Осмо отделение директорът на Д "ОДОП" София при ЦУ на НАП е представил писмени бележки чрез процесуален представител и е претендирал юрисконсултско възнаграждение. Поради това и предвид на резултата по делото, на страната трябва бъдат присъдени разноски за тази съдебна инстанция в размер на 8577 лева.

Водим от гореизложеното и в този смисъл, Върховният административен съд, състав на Осмо отделение

РЕШИ:  

ОСТАВЯ В СИЛА Решение № 1664/16.10.2023 г. на Административен съд – Пловдив, XXIX състав, постановено по адм. д. № 849 по описа за 2021 година на този съд.

ОСЪЖДА "ЖПС – БГ" ЕООД, притежаващо [ЕИК], с адрес в [населено място], обл. [улица], [област], да заплати на Националната агенция по приходите сумата в размер на 8577 лева – юрисконсултско възнаграждение за касационната инстанция.

Решението е окончателно.


</body>